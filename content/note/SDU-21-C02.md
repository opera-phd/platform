---
title: SDU-21-C02
draft: false
tags: 
aliases: 
---
> [!abstract]- antet  
> context::  [[SDU-21]]  
> data:: 2025.01.23  
> ora:: 16:37  
> conexiuni::  
> DDC::  
> ZK-prefix::  FZ  
> ZettelkastenCode::  SDUc-002
> sursa::  
> tags::  


---
# componente externe
- slide-urile prezentării: [download](SDU-21-C02.pdf)

---

# SDU-21-C02: Aplicații și demonstrații practice ale sistemelor tradiționale
## Slide-urile prezentării

![[SDU-21-C02.pdf]]

## Sistemul Pomodoro
![[pomodoro.jpg|200]]

Sesiunile de lucru limitate, cu scurte pauze (de 5 minute) între ele, recomandate în sistemul de lucru [*"Pomodoro"*](https://en.wikipedia.org/wiki/Pomodoro_Technique), pot reprezenta o abordare eficientă în etapele de studiu.

Sunt două abordări diferite, care au fost prezentate la curs și pe care le puteți folosi în etape diferite din procesul de cercetare: *"top-down writing"* și *"bottom-up writing"*.

Sistemul "Pomodoro" nu mai presupune astăzi în mod necesar folosirea unui cronometru de bucătărie, deși este adesea recomandat ca instrument *"distraction-free"*. Puteți folosi instrumente digitale dedicate:
- aplicația **Clock**, integrată în sistemul MS Windows

![[MS_clock.png|400]]

- alte aplicații similare specifice altor sisteme de operare
- aplicații dedicate, online sau offline (disponibile gratuit, care necesită instalare în sistemul de operare)
- aplicații dedicate avansate, cu includerea unor elemente de *"time management"* sau *"project management"*
	- recomandăm **[Paymo](https://www.paymoapp.com/)**, aplicație realizată de un grup de tineri dezvoltatori români, care oferă și o versiune gratuită, inclusiv pentru sistemele mobile (am testat versiunea Android)
		- se poate [descărca](https://app.paymoapp.com/#/Paymo.module.addons/) și instala gratuit
		- s-ar putea să fie necesară o confirmare de securitate la download, dar aplicația este sigură, puteți confirma, în funcție de sistemul de operare și browser-ul folosit
		- ![[paymo_download.png|300]]

## Sesiunea 1: *"top-down writing"* (Pomodoro, 25 min.)
Asigurați-vă un mediu de lucru favorabil și porniți o sesiune Pomodoro (25 de minute). Utilizați chiar un **cronometru** pentru fiecare din cele trei etape succesive ale sesiunii *"top-down writing"*:
- **(în 3 minute!)** Formulați o **întrebare fundamentală**, esențială, relevantă în cadrul cercetării doctorale sau pur și simplu o topică, un subiect (acel subiect care vă preocupă și nu vă lasă noaptea să dormiți). 
- **(în următoarele 10 minute!)** Formulați **3-5 întrebări** care să detalieze întrebarea anterioară, să o susțină sau să vă ajute să o dezvoltați. Puteți folosi un set de posibile întrebări ajutătoare (*"prompting"*).
	- Puteți folosi setul de întrebări definit [[top-down prompts|aici]].
		- un template brut pentru *Obsidian* este disponibil pentru [[top-down template.zip|download]]; dacă folosiți *Obsidian*, descărcați arhiva zip, dezarhivați-o și copiați fișierul markdown (.md) în folderul cu template-uri.
	- Întrebarea fundamentală și întrebările detaliate formulate reprezintă, toate, **note de pornire**, componente, piese dintr-o compoziție încă incomplet asamblată și dezvoltată.
	- Fiecare astfel de notă va primi un cod unic, va fi **unic identificată** (folosind propriul sistem de indexare, cum este cel utilizat în sistemul [[Zettelkasten]]) printr-un număr, un cod tematic alfanumeric, un indicator unic, o „cheie” cum sunt cele folosite în bazele de date.
- **(în ultimele 12 minute!)** Utilizând documente digitale individuale (*"atomice"*, granulare) sau foi separate de hârtie, format A6, în sistem [[Zettelkasten]], răspundeți la cât mai multe întrebări cu putință, cât de amănunțit reușiți în timpul dat.
- Acordați-vă o **pauză de 5 minute** după sesiunea de lucru *Pomodoro*, pentru stretching, aer curat și hidratare.
## Sesiunea 2: *"bottom-up writing"* (Pomodoro, 25 min.)
În aceleași condiții menționate mai sus, la [[#Sesiunea 1 *"top-down writing"* (Pomodoro, 25 min.)|sesiunea "top-down writing"]], porniți o sesiune Pomodoro (25 minute):
- Identificați relațiile dintre note:
	- menționați, în josul paginii sau în câmpul lateral special rezervat al fiecărei note deja elaborate, **legăturile** către alte note (codul, indicativul unic al acelora) sau...
	- scrieți **note relaționale** în care să menționați codurile notelor la care vă referiți (sau folosiți *hyperlink*-uri în documentele electronice)
- Pornind de la fiecare notă (idee) existentă, creați **note (idei) noi** folosind întrebări ajutătoare (*prompt*-uri), cum sunt cele definite [[bottom-up prompts|aici]].
	- un template brut pentru *Obsidian* este disponibil pentru [[bottom-up template.zip|download]];  dacă folosiți *Obsidian*, descărcați arhiva zip, dezarhivați-o și copiați fișierul markdown (.md) în folderul cu template-uri.
## Sesiunile următoare
În spiritul sesiunilor descrise mai sus, notele create anterior devin componente de intrare într-un nou ciclu de tip *"bottom-up writing"*, capabil să genereze idei noi. Notele emergente în astfel de sesiuni se dovedesc adesea mult mai inspirate și cu o mai mare capacitate de a construi sisteme conceptuale.



---
# subsolul notei
---
## referințe și resurse


---
## note de subsol  